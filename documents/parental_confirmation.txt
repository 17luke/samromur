Með því að smella á hnappinn hér fyrir neðan veitir þú einstaklingi leyfi til þess að taka þátt í verkefninu Samrómur

*Leyfi forsjáraðila fyrir þátttöku í Samrómi*

Með því að smella á hnappinn hér fyrir neðan veitir þú einstaklingi með kennitöluna leyfi til þess að taka þátt í verkefninu Samrómur í samræmi við persónuverndaryfirlýsingu ( https://samromur.is/personuverndaryfirlysing ) og skilmála ( https://test.samromur.is/skilmalar ) verkefnisins. Ef þú ert ekki forsjáraðili þess barns, vinsamlegast hunsaðu þennan tölvupóst.

Veita samþykki ( )

*Í hverju felst samþykki?
* Með því að veita samþykki staðfestir þú sért forsjáraðili barns með kennitöluna og að það megi taka þátt í verkefninu Samrómi sem nánar er lýst hér að neðan. Þú veitir Háskólanum í Reykjavík leyfi til þess að meðhöndla persónuupplýsingar í samræmi við persónuverndaryfirlýsingu og skilmála verkefnisins.

*Hvað er Samrómur?
* Íslenska er einstakt tungumál sem hefur varðveist betur en flest önnur mál undanfarin þúsund ár. Vegna örra tæknibreytinga á hún þó undir högg að sækja en mörg okkar eiga nú þegar samskipti við tölvur og ýmis tæki á erlendu máli. Ef við kennum tölvum að tala og skilja íslensku aukum við líkurnar á því að tungumálið okkar lifi áfram og eflist í stað þess að láta undan síga og að lokum gleymast.

Til að fá tölvur til að skilja íslenska tungu svo hægt sé að eiga samskipti, þarf mikið magn gagna á formi lesinna setninga. Almannarómur, Deloitte og HR þróuðu því vefinn Samróm, en þar getur íslenska þjóðin með einföldum hætti lagt íslenskunni lið. Sjá stutt kynningarmyndband um Samróm.

Tilvera íslenskrar tungu stendur og fellur með því að börn og unglingar noti tungumálið. Það gerum við með því að tryggja að tæknin skilji raddir barna og unglinga, sem nú þegar tala við flest sín tæki á ensku. Raddir barna og unglinga eru afar frábrugðnar röddum fullorðinna. Til að tryggja að tækin skilji alla er brýnt að raddir allra Íslendinga verði til í gagnasafni Samróms. Við þurfum öll kyn, allar mállýskur, allan hreim allra nýrra Íslendinga, og allt aldursbilið. Engar kröfur eru gerðar um það sem stundum er kallað „réttur“ framburður og þaðan af síður um að íslenska sé móðurmál lesara, þvert á móti hvetjum við nýja Íslendinga sérstaklega til að taka þátt, enda eiga tækin okkar að skilja allan framburð.

*Hvernig virkar Samrómur.is?
* Allir sem hafa aðgang að síma, tölvu eða spjaldtölvu geta lagt rödd sína inn í verkefnið. Viðkomendur opna vefinn Samrómur.is og smella á „Tala“. Þá birtir vefurinn lesurum setningu sem þeir lesa upphátt með eðlilegum hætti. Að lestrinum loknum fer upptakan í gagnasafn Samróms. Með sameiginlegu átaki verður hægt að skapa gagnasafn sem nægir til þess að standa undir þróun í máltækni fyrir íslensku um ókomna tíð. Þegar söfnuninni er lokið verður gagnasafnið gefið út með opnu leyfi (CC-BY-4), líkt og allar aðrar afurðir máltækniáætlunar. Þeir sem vilja þróa lausnir fyrir íslenska tungu geta notað gagnasafnið endurgjaldslaust, til að mynda fyrir íslenskt raddstýrt viðmót í tækjum og tólum, rauntímatextun á sjónvarpsefni og rauntímaþýðingar.

( https://www.facebook.com/samromur/ ) ( https://twitter.com/samromur )

Almannarómur & Háskólinn í Reykjavík
Samromur@ru.is