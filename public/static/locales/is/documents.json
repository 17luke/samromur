{
    "cookies": "# Vafrakökustefna\nÞessi vefsíða notar vafrakökur (e. cookies)  til að bæta upplifun þína á vefsíðunni.\n\n## 1. Hvað er vafrakaka?\nVafrakökur (e. cookies) eru nokkurs konar fótspor sem eru dulkóðaðir textastrengi sem vefsíða geymir á tölvu notandans í formi textaskráar. Þær gerðir af kökum sem við notum eru „lotukökur“ (e. session cookies) og „viðvarandi kökur“ (e. persistent cookies). Lotukökur er tímabundnar og er sjálfkrafa eytt þegar þú yfirgefur vefsíðuna okkar. Viðvarandi kökur eru áfram í tölvunni þinni þar til þú eyðir þeim.\nVefgeymsla vafra (e. web storage) gerir vefsvæðum kleift að geyma gögn í tölvu notanda líkt og vafrakökur nema eru einungis lesanlegar notanda megin og er stærri en vafrakaka (e. cookie). Í vefgeymslu vafrans notandans nýtir vefurinn „staðbundina geymslu“ (e. local storage) og „lotu geymslu“ (e. session storage). Gögn í lotu geymslu vafrans eru tímabundin og er sjálfkrafa eytt þegar þú yfirgefur vefsíðuna. Gögn í staðbundinni geymslu vafrans eru áfram í tölvunni þinni þar til þú eyðir þeim.\n\nÁn notkunnar á vafrakökum og vefgeymslu vafra gæti upplifun þín á síðunni versnað og vefsíðan ekki virkað eins og til var ætlast.\n\n## 2. Tilgangur með notkun vafrakaka og vefgeymslu vafra.\nVefsíðan notar vafrakökur til að mæla notkun á ýmsum undirsíðum innan vefsíðunnar, en það hjálpar okkur að meta hvað þarf að bæta, til þess notum við vafrakökur fyrir Google Analyctics (nafn: ga). Með því getum við séð notkunarmynstur á síðunni yfir heildina í stað þess að sjá notkun einstaka notanda. Við notum upplýsingarnar til að greina umferð á vefsíðunni en ekki til að skoða persónugreinanlegar upplýsingar.\n\nVefsíðan notar vefgeymslu vafrans til að halda um upplýsingar sem bæta afköst síðunar og notendaupplifun (nafn: user). Þetta eru upplýsingar sem notandi hefur skráð inn, samþykki, einstakt notanda númer, fjöldi raddsýna sem notandi hefur gefið og fjöldi raddsýna sem notandi hefur hlustað á. Með því að nota vefgeymslu vafrans á þennan hátt komum við í veg fyrir að notandi þurfi skrá inn sömu upplýsingarnar við hverja heimsókn, gefa sömu samþykki og til þess að lágmarka líkur á að notandi fái sama raddsýni oftar en einu sinni til hlustunar. Vefsíðan geymir einnig stillingar þínar á notkun vafrakaka og vefgeymslu vafra í vefgeymslu vafrans (nafn: cookiesAgreed).\n\nVið notum ekki vafrakökur til að safna upplýsingum er varða heimsóknir þínar á öðrum síðum, né að safna persónulegum upplýsingum um þig, aðrar en þær sem þú hefur skráð hjá okkur af frjálsum vilja í gegnum samskipti við okkar vefsíðu.\n\n## 3. Hvernig get ég stillt notkun vefsíðunnar á vafrakökum?\nÞegar vefsíðan* er heimsótt kemur upp gluggi sem leyfir þér að velja hvaða kökur eru leyfðar. Þeim stillingum er hægt að breyta hvenær sem er með því að smella á rauða borðann niðri í vinstra horni vefsíðunnar*.\n\n*Á ekki við um undirsíður fyrir Skilmálar, Persónuvernd og Vafrakökur. Vefurinn notar ekki vafrakökur við heimsókn á þeim.\n",
    "privacy-policy": "# Persónuverndaryfirlýsing Háskólans í Reykjavík\nMeð persónuverndaryfirlýsingu þessari er greint frá því hvernig Háskólinn í Reykjavík ehf., kt. 510105-4190, Menntavegur 1, 102 Reykjavík (hér eftir „HR\", „stofnunin\" eða „við\" ), stendur að vinnslu, s.s. söfnun, skráningu, vistun og miðlun persónugreinanlegra upplýsinga um einstaklinga (hér eftir einnig „ þú\") í tengslum við verkefnið Samrómur.\n\nYfirlýsingin fjallar einkum um vinnslu persónuupplýsinga þegar einstaklingar:\n\n•\theimsækja vefinn, [samrómur.is](https://samromur.is/).\n\n•\ttaka þátt í gerð gagnasafnsins Samrómur.\n\n•\tskrá sig á póstlista Samróms.\n\nHR vinnur persónuupplýsingar í samræmi við gildandi persónuverndarlöggjöf á Íslandi á hverjum tíma. Persónuverndaryfirlýsing þessi er byggð á lögum nr. 90/2018 um persónuvernd og vinnslu persónuupplýsinga („persónuverndarlög\").\n# Persónuvernd er HR mikilvæg\nÖflug persónuvernd er HR kappsmál og leggjum við mikla áherslu á að virða réttindi einstaklinga og að öll meðferð persónuupplýsinga sé ávallt í samræmi við gildandi regluverk á hverjum tíma, sem og í samræmi við bestu venjur á sviði máltækni.\n# Hvaða persónuupplýsingum safnar HR um þig og hver er tilgangurinn með söfnuninni?\nHR leggur áherslu á að vinna einungis þær persónuupplýsingar sem nauðsynlegar eru í samræmi við þann tilgang sem liggur að baki söfnun upplýsinganna. HR vinnur persónuupplýsingar ekki frekar í óskyldum tilgangi nema einstaklingi sé tilkynnt um slíkt og þá heimild sem vinnslan byggir á.\nHR safnar, eins og við á hverju sinni, einkum eftirfarandi persónuupplýsingum:\n\n•\traddupptökum\n\n•\tlýðfræðilegum upplýsingum s.s. aldur, kyn og móðurmál.\n\n•\tsamskiptaupplýsingum, s.s. tölvupósti\n\n•\tstafrænum fótsporum, s.s. nethegðun\n\n•\tupplýsingar tengdar samþykkis forsjáraðila fyrir barn s.s. kennitala barns og netfang forsjáraðila\n\n•\tundir hvaða formerkjum þú, lest s.s. nafn skóla\n\nHR vinnur persónuupplýsingar einkum í þeim tilgangi að:\n\n•\tbúa til opið íslenskt raddgagnasafn til að styðja við og efla rannsóknir og þróun máltæknilausna\n\nÞegar þú notar vefinn [samrómur.is](https://samromur.is/) söfnum við upplýsingum um notkun þína, þ.e. IP tölu, tegund eða útgáfu vafra sem þú notar, tímasetningu og tímalengd heimsóknar og hvaða undirsíður þú heimsækir innan heimasíðu Samróms. Hér má finna nánari upplýsingar um notkun okkar á vafrakökum (e. cookies), [samrómur.is/vafrakökustefna](https://www.samromur.is/vafrakokustefna).\n# Lagalegur grundvöllur fyrir vinnslu\nHR safnar og vinnur persónuupplýsingar byggt á heimild í 6. tl. 1. mgr. 9. gr. persónuverndarlaga, þ.e. vegna lögmætra hagsmuna stofnunarinnar. Eftir atvikum kann HR einnig að vinna persónuupplýsingar byggt á samþykki þínu, sbr. 1. tl.1. mgr. 9. gr. persónuverndarlaga, s.s. ef þú skráir þig á póstlista okkar.\n\nMáltækni miðar að því að þróa búnað sem getur unnið með og skilið tungumál og stuðlar að notkun þeirra í samskiptum manns og tölvu. HR vill stuðla að aðauknu almennings að íslensku raddgagnasafni til að styðja við og efla aðila sem vinna að þróun íslenskra máltæknilausna.\n\nGagnasafnið er mikilvægt skref til að tryggja framtíð íslenskunnar og þar með menningu okkar. Nauðsynlegt er að tryggja að íslenskan standi jafnfætis öðrum tungumálum í síbreytilegum og hröðum tækniheimi og nýttir séu sem flestir möguleikar á hagnýtingu máltækni í nútíma samfélagi.\n\nTil að greiða fyrir gerð fullkomins raddgagnasafns er þátttakendum valkvætt að gefa upp upplýsingar um aldur, kyn og móðurmál. Þessar upplýsingar bæta gæði raddgagnasafnsins og eru liður í því að tryggja að gagnasafnið endurspegli sem flesta hópa samfélagsins.\n\nHR leggur sitt af mörkum til að tryggja að íslenskan glatist ekki með því að gera íslenskt raddgagnasafn sem er í stöðugri þróun aðgengilegt öllum í ótakmarkaðan tíma. Raddupptakan og upplýsingarnar verða einungis notaðar til þess að skapa þekkingu á þessu mikilvæga sviði. Verkefnið er unnið í almannaþágu svo að framtíðin hljómi vel á íslensku.\n# Hversu lengi geymum við persónuupplýsingar um þig?\nHR geymir persónuupplýsingar í þann tíma sem nauðsynlegur er til að uppfylla tilgang vinnslunnar eins og greint er frá honum hér að ofan.\n# Frá hverjum safnar HR þínum persónuupplýsingum?\nVið söfnum persónuupplýsingum aðeins frá þér.\n# Hvenær miðlar HR persónuupplýsingum þínum til þriðju aðila og af hverju?\nSamrómur verður gefið út með opnu leyfi sem kallast (CC BY 4.0)[https://creativecommons.org/licenses/by/4.0/deed.ast]. Þær veitur sem munu bjóða upp á niðurhal gagnasafnsins verða tilgreindar á vef Samróms. HR selur ekki undir neinum kringumstæðum persónuupplýsingar um þig. Þær persónuupplýsingar sem eru hluti af opna gagnasafninu eru raddupptakan þín auk lýðfræðilegra upplýsinga um aldur, kyn og móðurmál, kjósir ef að þær upplýsingar eru fyrir hendi.\n\nMeð opnu aðgengi almennings að gagnasafni með íslenskum röddum er unnið að því  markmiði að styðja við og efla aðila sem vinna að þróun íslenskra máltæknilausna. Hugsanlegt er að þriðju aðilar sem sækja gagnasafnið vinni gögnin í öðrum tilgangi. Persónuverndaryfirlýsing HR nær ekki til upplýsinga eða vinnslu þriðju aðila en við höfum enga stjórn á né berum ábyrgð á notkun, birtingu eða öðrum verkum þeirra.\n\nJafnframt kann HR að miðla opna gagnasafninu til þriðju aðila sem vinna rannsóknir á sviði máltækni, með það að markmiði að efla rannsóknir á sviðinu.\n# Öryggi persónuupplýsinga og tilkynning um öryggisbrot\nÖryggi í vinnslu persónuupplýsinga er HR mikilvægt og höfum við gripið til viðeigandi tæknilegra og skipulagslegra öryggisráðstafana til að tryggja vernd persónuupplýsinga þinna. Þessum ráðstöfunum er ætlað að vernda persónuupplýsingar gegn því að þær glatist eða breytist fyrir slysni og gegn óleyfilegum aðgangi, afritun, notkun eða miðlun þeirra. Komi upp öryggisbrot er varðar þínar persónuupplýsingar munum við bregðast við í samræmi við persónuverndarlög.\n# Réttindi þín\nMeð fyrirvara um þau skilyrði sem nánar er fjallað um í gildandi löggjöf um persónuvernd, þá átt þú rétt á að\n\n•\tfá upplýsingar um hvaða persónuupplýsingar stofnunin hefur skráð um þig og uppruna þeirra, sem og upplýsingar um hvernig unnið er með persónuupplýsingar um þig,\n\n•\tfá aðgang að þeim persónuupplýsingum sem eru unnar um þig, eða óska eftir að þær séu sendar til þriðja aðila,\n\n•\tpersónuupplýsingar þínar séu uppfærðar og leiðréttar ef tilefni er til,\n\n•\tHR eyði persónuupplýsingum þínum ef ekki er málefnaleg eða lagaleg heimild til að varðveita þær\n\n•\tafturkalla samþykki þitt til vinnslu persónuupplýsinga, ef vinnsla byggir á slíku samþykki\n\n•\tkoma á framfæri andmælum ef þú vilt takmarka eða koma í veg fyrir að persónuupplýsingar þínar séu unnar\n\n•\tfá upplýsingar um það hvort fram fari sjálfvirk ákvarðanataka, á hvaða rökum slík ákvarðanataka er byggð og endurskoðun á sjálfvirkri ákvarðanatöku\n\nViljir þú nýta rétt þinn getur þú sent skriflega fyrirspurn á samromur@hr.is. Við munum staðfesta móttöku á beiðninni og að jafnaði bregðast við beiðnum innan mánaðar frá móttöku. Verði ekki unnt að bregðast við innan mánaðar munum við tilkynna þér um töf á afgreiðslu innan mánaðar. Ekki er innheimt gjald þegar einstaklingar nýta rétt sinn í samræmi við ofangreint.\n\nÞú hefur einnig rétt til að leggja fram kvörtun hjá Persónuvernd sjáir þú ástæðu til þess. Upplýsingar um persónuvernd má finna á heimasíðu þeirra, [personuvernd.is](https://www.personuvernd.is/).\n# Frekari upplýsingar\nEf þú vilt fá frekari upplýsingar um málefni sem snúa að þínum persónuupplýsingum þá bendum við þér á að hafa samband við Máltæknisetur HR.\n\nHáskólinn í Reykjavík ehf. Menntavegur 1, 102 Reykjavík, sími: 599 6200, samromur@ru.is.\n# Yfirferð og endurskoðun persónuverndaryfirlýsingar HR\nPersónuverndaryfirlýsing HR er endurskoðuð reglulega og uppfærð ef tilefni er til.\nAllar breytingar sem kunna að verða gerðar taka gildi eftir að uppfærð útgáfa hefur verið birt á heimasíðu [Samróms](https://samromur.is/).\n\nÞessi persónuverndaryfirlýsing var uppfærð þann 27.04.2021.",
    "terms": "# Skilmálar vegna þátttöku í gerð Samróms\n\nÁ vefsvæðinu [samrómur.is](https://www.samromur.is) getur þú tekið þátt í gerð gagnasafnsins Samrómur. Í þátttöku þinni felst að þú skilar inn eigin raddupptöku og eftir atvikum, lýðfræðilegum upplýsingum, yfirferðum og endurgjöf sem mun nýtast við gerð opins radd gagnasafn.\n\nGagnasafnið verður aðgengilegt á [www.samrómur.is](www.samromur.is). Með gerð raddgagnasafnsins verður hægt að styðja við og efla þróun máltæknilausna fyrir íslensku.\n\n## Þátttaka í gerð gagnasafnsins Samróms\nAllir geta tekið þátt í gerð gagnasafnsins Samrómur.\n\nÞú getur tekið þátt á tvo vegu. Annars vegar með því að lesa upp setningu (“hljóðbrot”) og skila inn upptöku af röddinni þinni og hins vegar með því að yfirfara þau hljóðbrot sem hafa verið tekin upp. Það síðarnefnda felur í sér að hlusta á hljóðbrot sem aðrir þátttakendur hafa tekið upp og staðfesta að upptakan sé skýr og að uppgefin setning passi við hljóðbrotið. Ef hljóðbrotið uppfyllir ekki fyrrgreind skilyrði þá skal hafna hljóðbrotinu. Mikilvægt er að hafna ekki hljóðbrotum út frá eigin smekk á því hvernig skuli lesa, raddsýnin eiga að mynda fjölbreytt safn radda allra Íslendinga, sem eru með fjölbreytilegan hreim og ólíkan bakgrunn.\n\nSem þátttakandi samþykkir þú að öll þín framlög (raddupptaka, og eftir atvikum lýðfræðilegar upplýsingar, yfirferðir og endurgjöf) falli undir [Creative Commons by attribution](https://creativecommons.org/licenses/by/4.0/). \n\nTil þess að taka þátt þarf að skrá inn lýðfræðilegar upplýsingar, þ.e. aldursbil, kyn og móðurmál. Með því að skrá inn lýðfræðilega upplýsingar um þig staðfestir þú að þær séu skráðar af heilindum og séu sannar. Ósannar og rangar upplýsingar geta haft neikvæð áhrif á gagnasöfnunina.\n\nTil þess að ólögráða einstaklingar geti tekið þátt þarf leyfi forsjáraðila. Ef þátttakandi er ólögráða þarf hann að fá leyfi forsjáraðili fyrir þátttöku í gerð gagnasafnsins. Í því skyni þarf þátttakandi að gefa upp kennitölu og netfang forsjáraðila. Forsjáraðili fær í kjölfarið tölvupóst og er beðinn um að svara honum með því að smella á hlekk. Forsjáraðilinn veitir þar með samþykki fyrir þá kennitölu sem um ræðir fyrir þátttöku í Samrómi. Þessar upplýsingar verða ekki gefnar út með gagnasafninu og þær verða ekki geymdar lengur en þörf krefur. \n\nÞátttakendur geta valið að gefa upp upplýsingar sem segja til um undir hvaða formerkjum þeir taka þátt, s.s. nafn skóla, stofnunar eða fyrirtækis. Þessar upplýsingar eru einungis notaðar til að halda utan um þátttöku hjá hópum og kunna að vera birtar á vef síðunnar. Upplýsingarnar verða hvorki gefnar út með gagnasafninu né geymdar lengur en þörf krefur. \n\n## Aðgengi að gagnasafni\nGagnasafnið verður aðgengilegt í heild sinni með [Creative Commons by attribution](https://creativecommons.org/licenses/by/4.0/) leyfi á [samrómur.is](https://www.samromur.is). \n\n## Persónuvernd\nEf þú lætur í té framlag í formi raddsýnis og eftir atvikum lýðfræðilegar upplýsingar kunna upplýsingarnar í einhverjum tilvikum að vera persónugreinanlegar. Í [persónuverndaryfirlýsingu Háskólans í Reykjavík](https://samromur.is/is/personuverndaryfirlysing) (HR) kemur fram hvernig HR nýtir persónugreinanlegar upplýsingar.\n\n## Samskipti\nEf þú skráir þig á póstlista Samróms mun HR einstaka sinnum senda þér póst um framgang verkefnisins, vörður og mögulega annað efni tengt verkefninu. Þér er gefinn kostur á að skrá þig úr áskrift póstlistans í öllum bréfum sem send eru í tölvupósti.\n\n## Vafrakökur e.cookies\nVefsíða Samróms inniheldur vafrakökur. Kökur eru nokkurs konar fótspor sem eru dulkóðaðir textastrengir sem vefsíða geymir á tölvu notandans. Vafrakökur gera okkur kleift að lágmarka líkur á að þátttakendum verði boðið að yfirfara sín eigin hljóðbrot. Að auki eru kökur notaðar til að mæla notkun á ýmsum síðum innan vefsíðunnar en það hjálpar okkur að meta hvað þarf að bæta á síðunni. Vafrakökurnar eru „lotukökur” (e.session cookies) og „viðvarandi kökur” (e.persistent cookies). Lotukökur eru tímabundnar og er sjálfkrafa eytt þegar þú yfirgefur vefsíðuna. Viðvarandi kökur eru áfram í tölvunni þinn þar til þú eyðir þeim. Við notum kökur hvorki til að safna upplýsingum er varða heimsóknir þínar á öðrum síðum, né til að safna persónulegum upplýsingum um þig, aðrar en þær sem þú hefur skráð hjá okkur af frjálsum vilja í gegnum samskipti við okkur á vefsíðu okkar.\n## Fyrirvari\nHáskólinn í Reykjavík er undanþeginn hvers kyns bótaábyrgð vegna notkunar gagnasafnsins sem er aðgengilegt öllum með [Creative Commons by attribution](https://creativecommons.org/licenses/by/4.0/) leyfi.\n\n## Brot á skilmálum\nEf upp kemst um brot þátttakenda á þessum skilmálum áskilur HR sér rétt til að fjarlægja framlög viðkomandi þátttakanda úr gagnasafninu. \n\n## Annað\nHægt er að hafa samband við okkur í gegnum netfangið samromur@hr.is. Skilmálar vegna þátttöku í gerð gagnasafnsins Samróms eru endurskoðaðir reglulega og kunna því að taka breytingum. \n\n\nSkilmálar þessir voru síðast uppfærðir 27. apríl 2021"
}